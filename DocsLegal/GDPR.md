---
# required metadata

title: Општа уредба о заштити личних података (GDPR)
description: GDPR docs.microsoft.com.
ms.topic: article
layout: ContentPage
---

# Microsoftове обавезе у складу са GDPR уредбом према корисницима опште доступних корпоративних софтверских производа

**Увод**

Општа уредба о заштити личних података Европске уније (GDPR) поставља нови глобални стандард везано за права заштите приватности, сигурност информација и придржавање прописа. Ми у Microsoft у сматрамо да је приватност једно од основних права и да је GDPR важан искорак у заштити и афирмацији права заштите приватности појединаца.     

Microsoft је предан придржавању одредби GDPR уредбе, као и пружању палете производа, функционалности, документације и ресурса који ће подржати наше кориснике у испуњавању њихових обавеза које произилазе из GDPR уредбе. У наставку слиједи опис Microsoft-ових уговорних обавеза према корисницима његових услуга везано за личне податке који се прикупљају у корпоративном софтверу:

**Да ли Microsoft преузима обавезе према својим корисницима везано за GDPR уредбу?**

Да. GDPR уредба прописује да руковаоци подацима (нпр. организације и развојни инжењери који користе Microsoft-ове корпоративне услуге на мрежи), искључиво користе обрађиваче података (нпр. Microsoft) који обрађују личне податке у име руковаоца подацима и пружају задовољавајуће гаранције о испуњавању кључних захтјева GDPR уредбе. Microsoft је предузео проактиван корак преузимања ових обавеза према свим корисницима корпоративних услуга на мрежи у оквиру њихових уговора за претплату и према корисницима лиценци у оквиру њихових уговора за кориштење корпоративних услуга. Корисници другог опште доступног корпоративног софтвера који лиценцира Microsoft или његова повезана друштва такође уживају повластице које произилазе из Microsoft-ових обавеза према GDPR уредби, како је дато у овом обавјештењу, у мјери у којој дотични софтвер обрађује личне податке.

**Гдје могу пронаћи Microsoft-ове уговорне обавезе везано за GDPR уредбу?**

Microsoft-ове уговорне обавезе везано за GDPR уредбу можете пронаћи у [Условима кориштења услуга на мрежи](https://www.microsoftvolumelicensing.com/DocumentSearch.aspx?Mode=2&Keyword=DPA) у којима се наводе Microsoft-ове обавезе у погледу заштите приватности и сигурности, одредбе за обраду података и GDPR одредбе за услуге за које Microsoft пружа хостинг, а на које се корисници претплаћују на основу уговора о лиценцирању. GDPR одредбе су дате у прилогу 4 Услова кориштења услуга на мрежи, на крају документа, и њима се Microsoft обавезује на испуњавање захтјева обрађивача података датих у члану 28 и другим повезаним члановима GDPR уредбе. 

Microsoft проширује подручје примјене GDPR одредби на све кориснике опште доступних корпоративних софтверских производа за које лиценцу пружамо ми или наша повезана друштва у складу са Одредбама лиценце Microsoft софтвера, с датумом ступања на снагу 25. маја 2018., неовисно о важећој верзији корпоративног софтвера, у мјери у којој Microsoft има улогу обрађивача или подобрађивача личних података повезаних са таквим софтвером и онолико дуго колико Microsoft има у понуди или пружа подршку за дотичну верзију. Детаљи о пружању подршке су доступни у Microsoft-овим Правилима за животни циклус производа доступним на https://support.microsoft.com/en-us/lifecycle.

У сврху потпунијег разумијевања, различите или обимом мање обавезе се примјењују на бета и пробну верзију софтвера, софтвер који је материјално измијењен те на сваки софтвер који лиценцира Microsoft или наша повезана друштва, а који није опште доступан јавности или који на други начин не подлијеже лиценцирању у складу са Одредбама лиценце Microsoft софтвера. Поједини производи могу по заданој вриједности прикупљати и слати Microsoft-у телеметријске и друге податке при чему документација производа пружа информације и упутства о начину обустављања или конфигурирања таквог прикупљања телеметријских података.

**Које обавезе су садржане у GDPR одредбама?**

Microsoft-ове GDPR одредбе одражавају обавезе које се захтијевају од обрађивача података у члану 28 GDPR уредбе.  Члан 28 прописује да обрађивачи података преузму слиједеће обавезе:

-	користе услуге подобрађивача искључиво уз пристанак руковаоца подацима и наставе сносити одговорност за подобрађиваче;
-	обрађују личне податке у складу са упутствима руковаоца подацима, укључујући преношење података;
-	осигурају да особе које обрађују личне податке преузму обавезу заштите повјерљивости;
-	примијене одговарајуће техничке и организационе мјере у сврху осигурања нивоа заштите сигурности личних података која је пропорционална ризицима;
-	пружају помоћ руковаоцу подацима у његовим обавезама да испуњава захтјеве власника података за кориштење права која имају у складу са GDPR уредбом;
-	испуњавају захтјеве везане за обавјештавање и подршку у случају кршења GDPR одредби;
-	пружају помоћ руковаоцу подацима при процјенама утјецаја заштите података и консултацијама са надзорним тијелима; 
-	избришу или врате личне податке по завршетку пружања услуга и
-	подрже руковаоца подацима са доказима о придржавању GDPR одредби.
